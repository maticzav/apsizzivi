# Izziv 6

Napišite program za množenje matrik s Strassenovim algoritmom.

Da olajšamo implementacijo, naj vedno velja sledeče:
 - vse vhodne matrike so kvadratne (dimenzij n krat n)
 - njihova dimenzija je potenca števila 2.

Program naj na standardnem vhodu najprej prebere dimenzijo matrik n in mejno vrednost, pri kateri naj se rekurzija pri Strassenovem algoritmu ustavi (pri tej velikosti matrik naj se izvede klasično množenje matrik). Potem pa sledita dve matriki celih števil, vsaka dimenzij n krat n.

Na izhod, za vsako matriko m_i, izpišite vsoto vseh elementov v tej matriki. Te vsote izpišete takrat, ko imate na voljo vseh sedem produktnih matrik m_i.

Za konec pa izpišite še celoten končni rezultat.

