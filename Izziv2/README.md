# Izziv 2

Napišite program, ki na standardnem vhodu najprej dobi dolžino tabele n, nato pa iz preostanka standardnega vhoda prebere tabelo celih števil dolžine n.

Prebrano tabelo uredite s kopico.

Izpisujte sled algoritma na naslednji način:

- vsakič, ko imate v tabeli pravo kopico jo izpišite (po gradnji kopice, nato pa po vsakem pogrezanju),
- vsako kopico izpišite v svojo vrstico,
- kopico izpišite tako, da vsak nivo drevesa ločite z navpično črto (npr. `7 | 6 5 | 4 3 2`, predstavlja kopico, ki ima v korenu 7, na prvem nivoju števili 6 in 5, na zadnjem pa 4, 3 in 2).